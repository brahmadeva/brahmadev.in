---
titleDevanagri: "श्री सरस्वती स्तोत्र"
titleEnglish: "Shri Saraswati Storam"

description: "विनियोगः ॐ अस्य श्रीसरस्वतीस्तोत्रमंत्रस्य ब्रह्माऋषिः गायत्री छन्दः श्रीसरस्वती देवता धर्मार्थकाममोक्षार्थे जपे विनियोगः | आरूढ़ा श्वेतहंसे भ्रमति च गगने दक्षिणे चाक्षसूत्रं वामे हस्ते च दिव्याम्बरकनकमयं पुस्तकं ज्ञानगम्या | सा वीणां वादयन्ती स्वकरकरजपैः शास्त्रविज्ञानशब्दैः क्रीडन्ति दिव्यरूपा करकमलधरा भारती सुप्रसन्ना || १ ||"


sourceName: ""
sourceLink: ""
sourceDescription: ""

extraInfo: ""

availableLanguages: []
tags: ["stotram", "saraswati", "bramha ji"]

pubDate: "Dec 24 2023"
heroImage: ""
---
<div class="">विनियोगः<br/>ॐ अस्य श्रीसरस्वतीस्तोत्रमंत्रस्य ब्रह्माऋषिः गायत्री छन्दः श्रीसरस्वती देवता धर्मार्थकाममोक्षार्थे जपे विनियोगः |<br/><br/>आरूढ़ा श्वेतहंसे भ्रमति च गगने दक्षिणे चाक्षसूत्रं<br/>वामे हस्ते च दिव्याम्बरकनकमयं पुस्तकं ज्ञानगम्या |<br/>सा वीणां वादयन्ती स्वकरकरजपैः शास्त्रविज्ञानशब्दैः<br/>क्रीडन्ति दिव्यरूपा करकमलधरा भारती सुप्रसन्ना || १ ||<br/><br/>श्वेतपद्मासना देवी श्वेतगन्धानुलेपना |<br/>अर्चिता मुनिभिः सर्वैः ऋर्षिभिः स्तूयते सदा |<br/>एवं ध्यात्वा सदा देवीं वाञ्छितं लभते नरः || २ ||<br/><br/>शुक्लां ब्रह्मविचारसारपरमामाद्यां जगद्व्यापिनीं<br/>वीणापुस्तकधारिणीमभयदां जाड्यान्धकारापहाम् |<br/>हस्ते स्फाटिकमालिकां विदधतीं पद्मासने संस्थितां<br/>वन्दे तां परमेश्वरीं भगवतीं बुद्धिप्रदां शारदाम् || ३ ||<br/><br/>या कुन्देन्दुतुषारहारधवला या शुभ्रवस्त्रावृता<br/>या वीणावरदण्डमण्डितकरा या श्वेतपद्मासना |<br/>या ब्रह्माच्युतशङ्करप्रभूतिभिर्देवैः सदा वन्दिता<br/>सा मां पातु सरस्वती भगवती निःशेषजाड्यापहा || ४ ||<br/><br/>ह्रीं ह्रीं ह्यद्यैकबीजे शशिरुचिकमले कल्पविस्पष्टशोभे<br/>भव्ये भव्यानुकूले कुमतिवनदवे विश्ववन्द्यांघ्रिपद्मे |<br/>पद्मे पद्मोपविष्टे प्रणतजनमनोमोदसम्पादयितत्रि<br/>प्रोत्फुल्लज्ञानकुटे हरिनिजदयिते देवि संसारसारे || ५ ||<br/><br/>ऐं ऐं ऐं दृष्टमन्त्रे कमलभवमुखाम्भोजभूतस्वरूपे<br/>रुपारुपप्रकाशे सकलगुणमये निर्गुणे निर्विकारे |<br/>न स्थूले नैव सुक्ष्मेऽप्यविदितविभवे नापि विज्ञानतत्वे<br/>विश्वे विश्वान्तरात्मे सुरवर निमिते निष्कले नित्यशुद्धे || ६ ||<br/><br/>ह्रीं ह्रीं ह्रीं जाप्यतुष्टे हिमरुचिमुकुटे वल्लकीव्यग्रहस्ते<br/>मातर्मातर्नमस्ते दह दह जडतां देहि बुद्धिं प्रशास्ताम् |<br/>विद्ये वेदान्तवेद्ये परिणतपठिते मोक्षदे मुक्तिमार्गे<br/>मार्गातीतस्वरूपे भव मम वरदा शारदे शुभ्रहारे || ७ ||<br/><br/>धीं धीं धीं धारणाख्ये धृतिमतिनतिभिर्नामभिः कीर्तनीये<br/>नित्येऽनित्ये निमित्ते मुनिगणनमिते नूतने वै पुराणे |<br/>पुण्ये पुण्यप्रवाहे हरिहरनमिते नित्यशुद्धे सुवर्णे<br/>मातर्मात्रार्धतत्वे मतिमति मतिदे माधवप्रीतिमोदे || ८ ||<br/><br/>ह्रूं ह्रूं ह्रूं स्वस्वरूपे दह दह दुरितं पुस्तकग्रव्यहस्ते<br/>सन्तुष्टाकारचित्ते स्मितमुखि सुभगे जृम्भिणि स्तम्भविद्ये |<br/>मोहे मुग्धप्रवाहे कुरु मम विमतिध्वान्तविध्वंसमीडे<br/>गीर्गौर्वाग्भारति त्वं कविवररसनासिद्धिदे सिद्धिसाध्ये || ९ ||<br/><br/>स्तौमि त्वां त्वां च वन्दे मम खलु रसनां नो कदाचित्त्यजेथा<br/>माँ में बुद्धिर्विरुद्धा भवतु न च मनो देवि में यातु पापम् |<br/>माँ में दुःखं कदाचित्क्वचिदपि विषयेऽप्यस्तु में नाकुलत्वं<br/>शास्त्रे वादे कवित्वं प्रसरतु मम धीर्मास्तु कुण्ठा कदापि || १० ||<br/><br/>इत्येतैः श्लोकमुख्यैः प्रतिदिनमुषसि स्तौति यो भक्तिनम्रो<br/>वाणी वाचस्पतेरप्यविदितविभवो वाक्पटुर्मृष्टकण्ठः |<br/>सः स्यादिष्टाद्यर्थलाभैः सुतमिव सततं पातितं सा च देवीं<br/>सौभाग्यं तस्य लोके प्रभवति कविता विघ्नमस्तं व्रयाति || ११ ||<br/><br/>निर्विघ्नं  तस्य विद्या प्रभवति सततं चाश्रुतग्रन्थबोधः<br/>कीर्तिस्त्रैलोक्यमध्ये निवसति वदने शारदा तस्य साक्षात् |<br/>दीर्घायुर्लोकपूज्यः सकलगुणनिधिः सन्ततं राजमान्यो<br/>वाग्देव्याः सम्प्रसादात्रिजगति विजयी जायते सत्सभाषु || १२ ||<br/><br/>ब्रह्मचारी व्रती मौनी त्रयोदश्यां निरामिषः |<br/>सारस्वतो जनः पाठात्सकृदिष्टार्थलाभवान् || १३ ||<br/><br/>पक्षद्वये त्रयोदश्यामेकवविंशंति संख्यया |<br/>अविच्छिन्नः पठेद्धीमान्ध्यात्वा देवीं सरस्वतीम् || १४ ||<br/><br/>सर्वपापविनिर्मुक्तः सुभगो लोकविश्रुतः |<br/>वाञ्छितं फलमाप्नोति लोकेऽस्मिन्नात्र संशयः || १५ ||<br/><br/>ब्रह्मणेति स्वयं प्रोक्तं सरस्वत्याः स्तवं शुभम् |<br/>प्रयत्नेन पठेन्नित्यं सोऽमृतत्वाय कल्पते || १६ ||<br/><br/><br/>|| इति श्रीमदब्रह्मणा विरचितं सरस्वतीस्तोत्रं सम्पूर्णं ||<br/></div>

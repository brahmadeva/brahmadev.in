---
titleDevanagri: "श्री ब्रह्म कवचं (महानिर्वाण तंत्र अंतर्गत)"
titleEnglish: "Shri Brahma Kavach (From Mahanirvan Tantra)"

description: "विनियोग-
ॐ अस्य श्री परब्रह्ममंत्र, सदाशिव ऋषिः, अनुष्टुप् छंदः, निर्गुण सर्वान्तर्यामी परम्ब्रह्मदेवता, चतुर्वर्गफल सिद्ध्यर्थे विनियोगः।
ऋष्यादिन्यास-"


sourceName: "Mahanirvana Tantra ( महानिर्वाण तंत्र )"
sourceLink: "https://sanskritdocuments.org/doc_deities_misc/brahmakavacham.html"
sourceDescription: ""

extraInfo: ""

availableLanguages: []
tags: ["kavach", "bramha ji"]

pubDate: "Dec 24 2023"
heroImage: ""
---
<div class="mb-4">विनियोग-<br/>ॐ अस्य श्री परब्रह्ममंत्र, सदाशिव ऋषिः, अनुष्टुप् छंदः, निर्गुण सर्वान्तर्यामी परम्ब्रह्मदेवता, चतुर्वर्गफल सिद्ध्यर्थे विनियोगः।<br/></div><div class="mb-4">ऋष्यादिन्यास-<br/>सदाशिवाय ऋषये नमः शिरसि । अनुष्टुप् छंदसे नमः मुखे। सर्वान्तर्यामी निर्गुण परमब्रह्मणे देवतायै नमः हृदि । धर्मार्थकाममोक्षावाप्तये विनियोगः सर्वांगे ।<br/></div><div class="mb-4">करन्यास-<br/>ॐ अंगुष्ठाभ्यां नमः । सत् तर्जनीभ्यां स्वाहा। चित् मध्यमाभ्यां वषट्। एकं अनामिकाभ्यां हुं । ब्रह्म कनिष्ठिकाभ्यां वौषट्। ॐ सच्चिदेकं ब्रह्म करतलकरपृष्ठाभ्यां फट्।<br/></div><div class="mb-4">हृदयादिन्यास-<br/>ॐ हृदयाय नमः । सत् शिर से स्वाहा । चित् शिखायै वषट्। एकं कवचाय हुं । ब्रह्म नेत्रत्रयाय वौषट् । ॐ सच्चिदेकं ब्रह्म अस्त्राय फट् ।<br/></div><div class="mb-4">ध्यानम्-<br/>हृदयकमलमध्ये निर्विशेषं निरीहं, हरिहर विधिवेद्यं योगिभिर्ध्यानगम्यम् ।<br/>जननमरणभीति भ्रंशि सच्चित्स्वरूपं, सकलभुवनबीजं ब्रह्म चैतन्यमीडे।।<br/></div><div class="mb-4">मंत्र- ॐ सच्चिदेकं ब्रह्म ।<br/></div><div class="mb-4">परब्रह्म गायत्री - ॐ परमेश्वर्याय विद्महे, परतत्वाय धीमहि, तन्नो ब्रह्म प्रचोदयात्॥<br/></div><div class="mb-4">ॐ श्रीब्रह्मणे नमः ।<br/><br/>कवचं शृणु चार्वङ्गि जगन्मङ्गलनामकम् ।<br/>पठनाद्धारणाद्यस्य ब्रह्मज्ञो जायते ध्रुवम् ॥ १॥<br/><br/>परमात्मा शिरः पातु हृदयं परमेश्वरः ।<br/>कण्ठं पातु जगत्त्राता वदनं सर्वदृग्विभुः ॥ २॥<br/><br/>करौ मे पातु विश्वात्मा पादौ रक्षतु चिन्मयः ।<br/>सर्वाङ्गं सर्वदा पातु परब्रह्म सनातनम् ॥ ३॥<br/><br/>श्रीजगन्मङ्गलस्यास्य कवचस्य सदाशिवः ।<br/>ऋषिश्छन्दोऽनुष्टुबिति परब्रह्म च देवता ॥ ४॥<br/><br/>चतुर्वर्गफलावाप्त्यै विनियोगः प्रकीर्तितः ।<br/>यः पठेद्ब्रह्मकवचं ऋषिन्यासपुरःसरम् ॥ ५॥<br/><br/>स ब्रह्मज्ञानमासाद्य साक्षाद्ब्रह्ममयो भवेत् ।<br/>भूर्जे विलिख्य गुटिकां स्वर्णस्थां धारायेद्यदि ॥ ६॥<br/><br/>कण्ठे वा दक्षिणे बाहौ सर्वसिद्धीश्वरो भवेत् ।<br/>इत्येतत् परमं ब्रह्मकवचं ते प्रकाशितम् ॥ ७॥<br/><br/>दद्यात् प्रियाय शिष्याय गुरुभक्ताय धीमते ।<br/>पठित्वा स्तोत्रकवचं प्रणमेत्साधकाग्रणीः ॥ ८॥<br/><br/>ॐ नमस्ते परमं ब्रह्म नमस्ते परमात्मने ।<br/>निर्गुणाय नमस्तुभ्यं सद्रूपाय नमो नमः ॥ ९॥<br/><br/>ॐ श्रीब्रह्मणे नमः ।<br/>ॐ श्रीब्रह्मणे नमः ।<br/>ॐ श्रीब्रह्मणे नमः ।<br/><br/>॥ इति श्रीब्रह्मकवचं सम्पूर्णम् ॥<br/>॥ शुभमस्तु ॥<br/></div>
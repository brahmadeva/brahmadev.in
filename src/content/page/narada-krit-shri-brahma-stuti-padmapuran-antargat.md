---
titleDevanagri: "नारद कृता श्री ब्रह्मा स्तुतिः (पद्मपुराण अंतर्गत)"
titleEnglish: "Narada Krit Shri Brahma Stuti (In Padma Purana)"

description: "नारद उवाच -सहस्त्रशीर्षापुरुषः सहस्राक्षः सहस्रपात् ।सर्वव्यापी भुवः स्पर्शादध्यतिष्ठद् दशाङ्गुलम् ॥१॥ नारद बोले - जिस (देवता) के हजारों मस्तक हैं, जिसके हजारों नेत्र हैं, एवं जिसके हजारों पैर (पाद) हैं - ऐसा एक पुरुष (ईश्वर) हैं। वह भूमि को चारों तरफ से आवृत कर रहा है। तथा वह दश अङ्गुल रूप इस छोटी सी सृष्टि को व्याप्त कर इससे बाहर भी स्थित है ॥ १ ॥"

sourceName: ""
sourceLink: ""
sourceDescription: ""

extraInfo: ""

availableLanguages: ["hindi"]
tags: ["stuti", "narada", "bramha ji"]

pubDate: "Dec 31 2023"
heroImage: ""
---

<div class="sanskrit-shlok">नारद उवाच -<br/><br/>सहस्त्रशीर्षापुरुषः सहस्राक्षः सहस्रपात् ।<br/>सर्वव्यापी भुवः स्पर्शादध्यतिष्ठद् दशाङ्गुलम् ॥१॥<br/></div><div class="hindi-translation translation">नारद बोले - जिस (देवता) के हजारों मस्तक हैं, जिसके हजारों नेत्र हैं, एवं जिसके हजारों पैर (पाद) हैं - ऐसा एक पुरुष (ईश्वर) हैं। वह भूमि को चारों तरफ से आवृत कर रहा है। तथा वह दश अङ्गुल रूप इस छोटी सी सृष्टि को व्याप्त कर इससे बाहर भी स्थित है ॥ १ ॥<br/></div><div class="sanskrit-shlok">यद् भूतं यच्च वै भाव्यं सर्वमेव भवान्यतः ।<br/>ततो विश्वमिदं तात त्वत्तो भूतं भविष्यति ॥ २ ॥<br/></div><div class="hindi-translation translation">इस संसार में जो कुछ भी हुआ है, या जो कुछ भी होगा- वह सब वस्तुतः आप ही हैं; अतः हे तात! यह समस्त विश्व, भले ही जो हो चुका हो या आगे जो होने वाला हो वह, सब कुछ आप से ही है ॥ २ ॥<br/></div><div class="sanskrit-shlok">त्वत्तो यज्ञः सर्वहुतः पृषदाज्यं पशुर्द्विधा ।<br/>ऋचस्त्वत्तोऽथ सामानि त्वत्त एवाभिजज्ञिरे ॥ ३ ॥<br/></div><div class="hindi-translation translation">आप से ही यह सर्वहविर्भोजी यज्ञ दधिमिश्रित घृत तथा द्विविध पशु प्रादुर्भूत हुए। ऋग्वेद तथा सामवेद भी आप से ही प्राप्त हुए ॥ ३ ॥<br/></div><div class="sanskrit-shlok">त्वत्तो यज्ञास्त्वजायन्त त्वत्तोऽश्वाश्चैव दन्तिनः ।<br/>गावस्त्वत्तः समुद्भूताः त्वत्तो जाता वयोमृगाः ॥ ४ ॥<br/></div><div class="hindi-translation translation">आप से ही यज्ञ तथा अश्व एवं हाथी उद्भूत हुए। गौएँ तथा मृग भी आप से ही उद्भूत हुए ॥ ४ ॥<br/></div><div class="sanskrit-shlok">त्वन्मुखाद् ब्राह्मणा जातास्त्वत्तः क्षत्रमजायत ।<br/>वैश्यास्तवोरुजाःशूद्रास्तव पद्भ्यां समुद्गताः ॥ ५ ॥<br/></div><div class="hindi-translation translation">ब्राह्मणों की उत्पत्ति आप के मुख से हुई । क्षत्रियों की भी उत्पत्ति आप से ही हुई। आप की जङ्घाओं से वैश्यों की तथा पैरों से शूद्र जाति की उत्पत्ति हुई ॥ ५ ॥<br/></div><div class="sanskrit-shlok">अक्ष्णोः सूर्योऽनिलः श्रोत्राच्चन्द्रमा मनसस्तव ।<br/>प्राणोऽन्तः सुषिराज्जातो मुखादग्निरजायत॥ ६॥<br/></div><div class="hindi-translation translation">आपके नेत्रों से सूर्य की, श्रोत्र से वायु की तथा मन से चन्द्रमा की उत्पत्ति हुई। अपके शरीरस्थ आभ्यन्तर रिक्त स्थानों से प्राणों की तथा आपके मुख से अग्नि की उत्पत्ति हुई ॥ ६ ॥<br/></div><div class="sanskrit-shlok">नाभितो गगनं दयौश्च शिरसः समवर्तत ।<br/>दिशः श्रोत्रात् क्षितिः पद्भ्यां त्वत्तः सर्वमभूदिदम् ॥ ७ ॥<br/></div><div class="hindi-translation translation">आपकी नाभि से आकाश की तथा शिर से ऊर्ध्व लोक की श्रोत्र से दिशाओं की एवं आपके चरणों से अवशिष्ट सृष्टि की रचना हुई ॥ ७ ॥<br/></div><div class="sanskrit-shlok">न्यग्रोधः सुमहानल्पे यथा बीजे व्यवस्थितः।<br/>ससर्ज विश्वमखिलं बीजभूते तथा त्वयि ॥ ८ ॥<br/></div><div class="hindi-translation translation">जैसे महान् वट वृक्ष छोटे से बीज के अन्तर्भूत (स्थित) रहता है, उसी तरह यह समग्र सृष्टि आप में अन्तर्भूत रहती है॥ ८ ॥<br/></div><div class="sanskrit-shlok">बीजाङ्कुरसमुद्भूतो न्यग्रोधः समुपस्थितः।<br/>विस्तारं च यथा याति त्वत्तः सृष्टौ तथा जगत् ॥ ९॥<br/></div><div class="hindi-translation translation">जैसे उस छोटे से बीज से अङ्कुरित होकर एक दिन विशाल वट वृक्ष बन जाता है, उसी तरह आपकी बनायी सृष्टि में यह विशाल जगत् अधिक से अधिक विस्तार प्राप्त कर रहा है ॥ ९ ॥<br/></div><div class="sanskrit-shlok">यथा हि कदली नान्या त्वक्पत्रेभ्योऽभिदृश्यते ।<br/>एवं विश्वमिदं नान्यत् त्वत्स्थमीश्वर दृश्यते ॥ १०॥<br/></div><div class="hindi-translation translation">हे ईश्वर! जैसे केले का वृक्ष अपने पत्रों से भिन्न नहीं होता, उसी तरह यह समग्र संसार आप में ही स्थित दिखायी देता है ॥ १० ॥<br/></div><div class="sanskrit-shlok">ह्लादिनी त्वयि शक्तिः सा त्वय्येका सहभाविनी ।<br/>ह्लादतापकरा मिश्रा त्वयि नो गुणवर्जिते ॥ ११ ॥<br/></div><div class="hindi-translation translation">आप की वह (परा) शक्ति आप में एकीकृत होकर आपके साथ साथ रहती है, अतः एव वह प्रसन्नतादायक लगती है । परन्तुवही शक्ति जब आप से पृथक् होकर निर्गुण रूप से अवस्थित होती है तो सामान्य प्राणियों के लिये मिश्रित रूप से हर्ष एवं विषाद का कारण बन जाती है ॥ ११ ॥<br/></div><div class="sanskrit-shlok">पृथग्भूतैकभूताय सर्वभूताय ते नमः ।<br/>व्यक्तं प्रधानं पुरुषो विराट् सम्राट् तथा भवान्॥ १२॥<br/></div><div class="hindi-translation translation">जब आप उससे पृथक् होकर एकमात्र रूप में सब प्राणियों में व्यापक रूप से विराजमान रहते हैं, तब आप 'व्यक्त', 'प्रधान', 'पुरुष', 'विराट्' या 'सम्राट्' कहलाते हैं। आपके उस रूप को प्रणाम है ॥ १२ ॥<br/></div><div class="sanskrit-shlok">सर्वस्मिन् सर्वभूतस्त्वं सर्वः सर्वस्वरूपधृक् ।<br/>सर्वं त्वत्तः समुद्भूतं नमः सर्वात्मने ततः ॥ १३ ॥<br/></div><div class="hindi-translation translation">आप समस्त प्राणियों में, समग्र जगत् में, सभी रूपों में सर्वतो- भावेन व्याप्त हैं। यह सब कुछ दृश्यमान जगत् आप से ही उद्भूत है। अतः हे सर्वात्मन्! आप को प्रणाम है ॥ १३ ॥<br/></div><div class="sanskrit-shlok">सर्वात्मकोऽसि सर्वेश ! सर्वभूतस्थितो यतः ।<br/>कथयामि ततः किं ते सर्वं वेत्सि हृदिस्थितम् ॥ १४॥<br/></div><div class="hindi-translation translation">आप सब प्राणियों में आत्मा के रूप में विद्यमान हैं; क्योंकि आप सर्वव्यापक हैं। अतः आप सबके हृदय में रहते हुए सबके भावों को जानते ही हैं तो मैं अपने विषय में अपनी वाणी से क्या कहूँ ॥ १४ ॥<br/></div><div class="sanskrit-shlok">यो मे मनोरथो देवः सफलः स त्वया कृतः ।<br/>तप्तं सुतप्तं सफलं यद् दृष्टोऽसि जगत्पते ॥ १५ ॥<br/></div><div class="hindi-translation translation">हे जगत्स्वामिन्! मेरे मन की जो कामना थी वह भी आपने सफल (पूर्ण) कर दी। मुझे तपस्या का फल मिल गया। आपके दर्शन से मैं अपने को कृतकृत्य मानता हूँ ॥ १५ ॥<br/></div><div class="sanskrit-shlok">श्री पाद्मे पुराणे सृष्टिखण्डे नारदकृत ब्रह्म स्तुति: सम्पूर्णा ॥<br/></div><div class="hindi-translation translation">पद्मपुराण, सृष्टि खण्ड में वर्णित नारदकृत ब्रह्मस्तुति सम्पूर्ण हुई ।<br/></div>

---
titleDevanagri: "श्री ब्रह्म स्त्रोतम्"
titleEnglish: "Shri Brahma Stotram"

description: "नमस्ते सते ते जगत्कारणाय नमस्ते चिते सर्वलोकाश्रयाय। नमोऽद्वैततत्त्वाय मुक्तिप्रदाय नमो ब्रह्मणे व्यापिने शाश्वताय। त्वमेकं शरण्यं त्वमेकं वरेण्यं, त्वमेकं जगत्पालकं स्वप्रकाशम्"

sourceName: ""
sourceLink: ""
sourceDescription: ""

extraInfo: ""

availableLanguages: []
tags: ["stotram", "bramha ji"]

pubDate: "Dec 24 2023"
heroImage: ""
---

<div class="">नमस्ते सते ते जगत्कारणाय नमस्ते चिते सर्वलोकाश्रयाय।<br/>नमोऽद्वैततत्त्वाय मुक्तिप्रदाय नमो ब्रह्मणे व्यापिने शाश्वताय।<br/><br/>त्वमेकं शरण्यं त्वमेकं वरेण्यं, त्वमेकं जगत्पालकं स्वप्रकाशम्<br/>त्वमेकं जगत्कर्तृ, पातृ प्रहर्तृ, त्वमेकं परं निश्चलं निर्विकल्पम्<br/><br/>भयानां भयं भीषणं भीषणानां गतिः प्राणिनां पावनं पावनानाम्<br/>महोच्चैः पदानां नियन्तृ त्वमेकं परेषां परं रक्षणं रक्षाणानाम्<br/><br/>वयं त्वां स्मरामो, वयं त्वां भजामो वयं त्वां जगत्साक्षिरूपं नमामः<br/>सदेकं निधानं निरालम्बमीशम् भवाम्भोधिपोतं शरण्यं व्रजामः<br/><br/>न तस्य कश्चित् पतिरस्ति लोके न चेशिता नैव च तस्य लिङ्गम्<br/>स कारणं करणाधिपाधिपो न चास्य कश्चित् जनिता न चाधिपः<br/><br/>तमीश्वराणां परमं महेश्वरं तं देवतानां परमं हि दैवतम्<br/>पतिं पतीनां परमं परस्ताद विदाम देवं भुवनेशमीड्यम्<br/><br/>त्वमेव माता च पिता त्वमेव त्वमेव बन्धुश्च सखा त्वमेव<br/>त्वमेव विद्या द्रविणम् त्वमेव त्वमेव सर्वम् मम देव देव<br/></div>
